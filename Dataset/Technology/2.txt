"آلوده‌کننده می‌پردازد" اصلی است در حقوق مربوط به محیط زیست که در آن تصریح می‎شود شخص یا اشخاص آلوده‌کننده محیط زیست، ملزم به پرداخت هزینه‌های ناشی از صدمه به محیط زیست
هستند. در اینصورت، نه شهرداری‎ها و نه عموم مالیات‎دهندگان و مردم نقشی در تأمین مالی صدمات ایجاد شده به طبیعت و محیط زیست از مواد و روش‌های صنعتی ندارند، بلکه خود صنعت آلوده کننده و ضرر زننده به محیط زیست مسئولیت جبران خسارات ایجاد شده را به عهده دارد.

رسمیت
اصل آلوده‌کننده می‌پردازد برای اجرایی و تبدیل به قانون شدن نیاز به رسمیت دارد. این اصل در بسیاری از مناطق دنیا از جمله در بین کشورهای عضو سازمان همکاری و توسعه اقتصادی و اتحادیه اروپا کاملاً به رسمیت شناخته شده‌است.در حقوق بین‌الملل زیست محیطی نیز این اصل در بند 16 بیانیه ریو مصوب سال 1992 ذکر شده‌است.

تاریخچه
بر مبنای نظر تاریخدان محیط زیست ژان باتیسته فرسو (Jean-Baptiste Fressoz) جبران مالی خسارت به محیط زیست در قرن نوزده در قواعد مربوط به آلودگی صنعتی محیط زیست مبنای عمل بوده‌است. او می نویسد: این اصل که الان به عنوان یک راه حل جدید پیشنهاد شده، در واقع همراه فرایند صنعتی‌سازی به دست خود صنایع قبلاً ایجاد شده‌است."

جستارهای وابسته
نیکداری محصولات
سامانه ودیعه‌گذاری
دستگاه دریافت خودکار


== منابع ==